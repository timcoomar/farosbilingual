---
id: 30b5c71d-dce0-4103-a669-9d86c7f02480
origin: dc370021-e614-4cc8-901f-76117b0e4578
title: Υπηρεσίες
title1: 'Τι κάνουμε για τα ασυνόδευτα παιδιά'
content1: 'Η προστασία των παιδιών βρίσκεται στον πυρήνα του οράματος της Faros. Το προσωπικό μας «χτενίζει» τους δρόμους της Αθήνας αναζητώντας, υποστηρίζοντας και τελικά φέρνοντας ασυνόδευτα παιδιά πρόσφυγες σε έναν χώρο όπου θα είναι πραγματικά ασφαλή. Το κέντρο για την οικογένεια βρίσκεται στην καρδιά της πόλης και είναι εύκολα προσβάσιμο. Παρέχουμε ένα ασφαλές περιβάλλον, ζεστά γεύματα και ψυχοκοινωνική υποστήριξη σε 100 αγόρια και εφήβους κάθε εβδομάδα. Ο ξενώνας μας έχει γίνει δεύτερο σπίτι για 22 ασυνόδευτα παιδιά. Τα παιδιά έχουν πρόσβαση σε νομικές υπηρεσίες, εκπαίδευση και επαγγελματική κατάρτιση. Το όραμά μας, ωστόσο, πηγαίνει ακόμη πιο μακριά. Προσπαθούμε να προστατεύσουμε το θεμελιώδες δικαίωμα κάθε παιδιού στην παιδική του ηλικία και να τα εξοπλίσουμε με δεξιότητες ώστε να αντιμετωπίσουν το μέλλον με αυτοπεποίθηση.'
title2: Ξενώνας
content2: 'Ο ξενώνας της Faros μπορεί να φιλοξενήσει 22 ασυνόδευτα αγόρια πρόσφυγες από την ηλικία των 10 έως 18 ετών. Είναι σχεδιασμένος για να παρέχει προστασία και να φιλοξενεί άμεσα παιδιά πρόσφυγες που ζουν σε συνθήκες αστεγίας. Ο ξενώνας παρέχει ένα προσωρινό σπίτι σε ασυνόδευτα παιδιά, εστιάζοντας στην παροχή της καλύτερης δυνατής ατομικής φροντίδας σε κάθε παιδί. Η προσέγγισή μας δίνει ιδιαίτερη έμφαση στη σχέση μας με τα παιδιά. Προσπαθούμε να αποκαταστήσουμε την ομαλότητα της παιδικής και εφηβικής ηλικίας, να τα καθοδηγήσουμε σε κρίσιμες αποφάσεις της ζωής τους και να ενισχύσουμε την περιέργεια και τη δημιουργικότητά τους μέσα από διάφορες δραστηριότητες.'
title3: Streetwork
content3: 'Μεγάλος αριθμός ασυνόδευτων παιδιών, βρίσκονται απροστάτευτα στους δρόμους ή υπό επισφαλείς συνθήκες διαβίωσης, όπως καταλήψεις ή δημόσια πάρκα. Η ομάδα μας, που αποτελείται από ψυχολόγο, κοινωνικό λειτουργό και διαπολιτισμικό διαμεσολαβητή, αναζητά και εντοπίζει ασυνόδευτα παιδιά, τους παρέχει υποστήριξη και να τους ενημερώσει για τις υπηρεσίες που προσφέρονται στο κέντρο ημέρας.'
title4: 'Κέντρο Ημέρας'
content4: |-
  Το Κέντρο Ημέρας παραμένει ανοιχτό όλες τις εργάσιμες ημέρες και βρίσκεται στο κέντρο της Αθήνας, κοντά σε περιοχές όπου συγκεντρώνονται πρόσφυγες. Σκοπός του Κέντρου είναι να προστατεύσει τα ασυνόδευτα παιδιά και τους νέους και να τους παρέχει υποστήριξη και δραστηριότητες που θα τους δώσουν ελπίδα.

  Στο Κέντρο προσφέρουμε φαγητό, άτυπη εκπαίδευση, επαγγελματική κατάρτιση καθώς και ψυχαγωγικές και αθλητικές δραστηριότητες. Το προσωπικό μας απαρτίζεται από κοινωνικούς λειτουργούς, ψυχολόγους, δικηγόρους και διαπολιτισμικούς διαμεσολαβητές -  καθώς και πολυάριθμους εθελοντές -  παρέχοντας υποστήριξη και εξειδικευμένη φροντίδα σε κάθε παιδί.
title5: Εκπαίδευση
content5: |-
  Το κέντρο εκπαίδευσης και κατάρτισης παρέχει ένα μοναδικό πρόγραμμα για ασυνόδευτους ανηλίκους και νεαρούς πρόσφυγες. Τα παιδιά διδάσκονται έναν αριθμό δεξιοτήτων (soft skills), που μπορούν να χρησιμοποιηθούν σε όλες τις περιστάσεις της προσωπικής και επαγγελματικής τους ζωής. Παράλληλα, η εκπαίδευσή τους επικεντρώνεται στην εξεύρεση δημιουργικών λύσεων στα προβλήματα, που μπορεί να αντιμετωπίζει κάθε συμμετέχων ή ο περίγυρός του. 

  Το πρόγραμμα Ορίζοντας (Horizon Program) βασίζεται στην ψυχοκοινωνική υποστήριξη και παρέχει στους συμμετέχοντες τα απαραίτητα εφόδια, ώστε να ζήσουν γεμάτες ζωές. Σκοπός του είναι να προσφέρει ευκαιρίες, να αυξήσει την αυτοεκτίμηση των συμμετεχόντων και να δώσει τη δυνατότητα στους νεαρούς πρόσφυγες να συμμετέχουν ενεργά στην κοινωνία. Το πρόγραμμα έχει σχεδιαστεί και υλοποιείται σε συνεργασία με το Τεχνολογικό Ινστιτούτο της Μασαχουσέτης (MIT) D-Lab.
quote_author: 'Patricia, συνιδρυτής της Faros'
quote_text: '«Αυτό που πραγματικά χρειάζονται τα παιδιά είναι να νιώθουν πως τα αγαπούν και πως είναι μοναδικοί για κάποιον. Χρειάζονται να έχουν κάποιον που να τους βοηθά να ανακαλύψουν την αξία τους και να δουν τις δυνατότητές τους».'
updated_by: 5eb7e72e-e580-4a8d-81c6-51acd7db6565
updated_at: 1622813171
---
