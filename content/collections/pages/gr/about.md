---
id: e5d99098-bdd1-4b92-b273-2ddf09573a11
origin: d627b21c-927a-49a5-b590-f372774675b8
title: 'Για τη Φάρο'
title1: 'Η ιστορία μας'
short_title1: ιστορία
content1: |-
  H Faros είναι μια χριστιανική, μη-κερδοσκοπική
  Οργάνωση, που παρέχει φροντίδα και υποστήριξη σε
  ασυνόδευτα παιδιά και νεαρούς  πρόσφυγες, καθώς και σε οικογένειες προσφύγων με παιδιά στην Αθήνα. O επαγγελματισμός, η υπευθυνότητα και η διαφάνεια διέπουν το έργο μας. H Faros υποστηρίζεται από ιδιώτες, θεσμικούς φορείς-δωρητές, κοινωφελή ιδρύματα, καθώς και τοπικές αλλά και διεθνείς εκκλησιαστικές κοινότητες.

  H Faros ξεκίνησε από μια απλή παρατήρηση. Το 2011, η συνιδρυτής μας, Patricia Kirk, παρατήρησε ένα 14χρονο, ασυνόδευτο αγόρι Αφγανικής καταγωγής να κοιμάται μόνο του σε ένα από τα πάρκα της Αθήνας. «Το πρόσωπό του είχε μια άψυχη έκφραση. Ήταν εντελώς αόρατο», θυμάται. Η Patricia είχε ήδη περάσει αρκετούς μήνες πραγματοποιώντας ακαδημαϊκή έρευνα για την προστασία των ασυνόδευτων παιδιών στη νότια Ευρώπη και συνειδητοποιώντας ότι δεν υπήρχαν υπηρεσίες προστασίας για ασυνόδευτα παιδιά αποφάσισε να κινητοποιηθεί. Το 2014, ίδρυσε την Faros μαζί με τον Dan Biswas σε συνεργασία με τον τοπικό εταίρο της οργάνωσης, την Ευαγγελική Εκκλησία των Εξαρχείων και με την υποστήριξη της International Aid Services και των εκκλησιαστικών κοινοτήτων της Δανίας. 

  Η λέξη Φάρος επιλέχθηκε λόγω του συμβολισμού της: ένα ασφαλές και απάγκιο λιμάνι. «Όνειρό μας ήταν να δημιουργήσουμε ένα περιβάλλον φροντίδας και υποστήριξης από εξειδικευμένο προσωπικό. Θελήσαμε η Faros να είναι ο ασφαλής χώρος στον οποίο τα παιδιά πρόσφυγες θα μπορέσουν να ανακαλύψουν την αξία τους και να βρουν ελπίδα για το μέλλον», αναφέρει η Patricia.
title2: 'Το όραμά μας'
short_title2: όραμα
content2: 'Όραμά μας είναι να προστατεύσουμε τα παιδιά και τους νεαρούς πρόσφυγες, να τους βοηθήσουμε να αξιοποιήσουν πλήρως τις δυνατότητές τους και να τους καθοδηγήσουμε προς την κατεύθυνση ενός καλύτερου αύριο. Η συμπόνια, ο σεβασμός, η ενθάρρυνση, η φιλία και η ακεραιότητα είναι οι βασικές αξίες που μας ενώνουν και διαμορφώνουν την προσέγγισή μας για να βοηθήσουμε αυτά τα παιδιά.'
title3: 'Η προσέγγισή μας'
short_title3: προσέγγιση
content3: 'Βοηθάμε τα ασυνόδευτα παιδιά και τους νέους πρόσφυγες να βρουν ένα ασφαλές περιβάλλον, να ανακαλύψουν την αξία τους και να χτίσουν ένα μέλλον με προοπτικές. Δουλεύουμε ολιστικά και αναλαμβάνουμε την ευθύνη για κάθε παιδί και νέο πρόσφυγα, παρέχοντας εξατομικευμένη φροντίδα. Μέσα από αυτή μας την προσέγγιση, θέλουμε να δούμε κάθε ασυνόδευτο παιδί και νεαρό πρόσφυγα να ζουν με αξιοπρέπεια και ελπίδα, όντας εφοδιασμένοι με τις δυνατότητες για να συμβάλλουν θετικά στην κοινωνία.'
title4: 'Αναφορές & Καταστατικό'
short_title4: αναφορές
content4: 'Μπορείτε να κατεβάσετε αρχεία σε μορφή pdf όπως τους ετήσιους μας απολογισμούς, τον καταστατικό μας χάρτη, και άλλα:'
title5: Πολυμέσα
short_title5: πολυμέσα
updated_by: 5eb7e72e-e580-4a8d-81c6-51acd7db6565
updated_at: 1622816398
---
