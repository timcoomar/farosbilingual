---
id: 99b056f9-0c1d-4b0c-aa47-28d533d4276a
published: false
blueprint: news
title: 'Προτεινόμενα μέτρα υποστήριξης ασυνόδευτων ανήλικων προσφύγων κατά τη διάρκεια της πανδημίας του νέου κορωνοϊού (COVID-19)'
image: home-slider-3.jpg
shorttitle: 'Προτεινόμενα μέτρα υποστήριξης'
teaser: 'Καλούμε την Ελληνική Κυβέρνηση, την Ευρωπαϊκή Ένωση και μη-κυβερνητικές οργανώσεις να συνεργαστούν άμεσα και να καταρτίσουν ένα ολοκληρωμένο στρατηγικό σχέδιο για την προστασία κάθε ασυνόδευτου παιδιού πρόσφυγα και την παροχή της φροντίδας που...'
newsdate: '2020-04-27'
updated_by: c0031c84-ff26-433a-9890-6a5746f15dc6
updated_at: 1650366087
---
Καλούμε την Ελληνική Κυβέρνηση, την Ευρωπαϊκή Ένωση και μη-κυβερνητικές οργανώσεις να συνεργαστούν άμεσα και να καταρτίσουν ένα ολοκληρωμένο στρατηγικό σχέδιο για την προστασία κάθε ασυνόδευτου παιδιού πρόσφυγα και την παροχή της φροντίδας που αυτά τα παιδιά χρειάζονται κατά τη διάρκεια της πανδημίας του νέου κορωνοϊού (COVID-19). Μια οργανωμένη ανταπόκριση πρέπει και μπορεί να διασφαλίσει σε αυτόν τον ευάλωτο πληθυσμό επαρκείς συνθήκες διαβίωσης, πρόσβαση σε υπηρεσίες υγείας με συνοδό, πρόσβαση σε ασφαλή πληροφόρηση σχετικά με τα δικαιώματά τους ως προς την υγειονομική τους περίθαλψη, ψυχοκοινωνική υποστήριξη και υπηρεσίες για την προστασία τους.  «Ο νέος κορωνοϊός είναι μια υπενθύμιση ότι χιλιάδες ασυνόδευτα παιδιά πρόσφυγες στην Ελλάδα εξακολουθούν να χρήζουν προστασίας. Δεν μπορούμε να δεχτούμε ότι πολλά από αυτά τα παιδιά, τα οποία βρίσκονται ήδη σε κίνδυνο, παραμένουν άστεγα ή ζουν υπό δύσκολες συνθήκες. Η προστασία τους δεν είναι ζήτημα δημόσιας υγείας κατά τη διάρκεια μιας πανδημίας, αλλά ανθρώπινο δικαίωμα, " αναφέρει η συνιδρυτής της μη-κυβερνητικής οργάνωσης Faros, Πατρίσια Κίρκ.

1. Στέγαση εκτάκτου ανάγκης για όλα τους ασυνόδευτους ανηλίκους στην Ελλάδα (τόσο σε δομές φιλοξενίας, όσο και εντός του αστικού ιστού). 
Παροχή ενδεδειγμένων χώρων στέγασης ανηλίκων ασυνόδευτων προσφύγων, όπου θα τηρούνται τα απαραίτητα μέτρα υγιεινής είναι εξαιρετικά κρίσιμη για την προστασία αυτού του ευάλωτου πληθυσμού εν μέσω της ανταπόκρισης στην εξαπλωση του νέου κορωνοϊού  (COVID-19). 

2. Παροχή συνοδού και πρόσβαση σε ιατρικές υπηρεσίες
Απαιτείται επιπρόσθετη χρηματοδότηση και μεγαλύτερος συντονισμός των προσπαθειών, ώστε να διασφαλιστεί ότι κάθε ανήλικος ασυνόδευτος πρόσφυγας, που ζητά ιατρική υποστήριξη κατά τη διάρκεια της πανδημίας, να έχει τη δυνατότητα να να συνοδεύεται από ενήλικα συνοδό. Έτσι θα διασφαλίζεται ότι κάθε ανήλικος θα λαμβάνει την κατάλληλη ιατρική φροντίδα κατά τη διάρκεια μιας περιόδου με περιορισμένες δυνατότητες του ήδη επιβαρυμένου συστήματος υγειονομικής περίθαλψης.

3. Πρόσβαση σε ασφαλή πληροφόρηση σχετικά με τα δικαιώματά τους
Διασφάλιση της ροής ασφαλών πληροφοριών σχετικά με τον νέο κορωνοϊό είναι απαραίτητη για όλους τους ασυνόδευτους ανήλικους πρόσφυγες, συμπεριλαμβανομένων φιλικών προς τα παιδιά πληροφοριών στη δική τους γλώσσα  σχετικά με τα δικαιώματά τους όταν χρειαστεί να ζητήσουν βοήθεια αν η υγεία τους κινδυνεύει. 

4. Παροχή συναισθηματικής υποστήριξης και εξατομικευμένης φροντίδας
Η υποστήριξη ανηλίκων προσφύγων πρέπει να συμπεριλαμβάνει την ψυχοκοινωνική υποστήριξη και την εξ’ αποστάσεως επαφή (για παράδειγμα μέσω γραμμής βοήθειας ή διαδικτυακής εφαρμογής) που, ελλείψει του οικογενειακού και κοινωνικού τους κύκλου, απαιτείται για την υποστήριξη της ψυχικής υγείας αυτού του πληθυσμού. Η υποστήριξη αυτή είναι απαραίτητη για την ενίσχυση της αυτοπεποίθησης των ασυνόδευτων ανηλίκων και της υπενθύμισης πως είναι σημαντικοί και αξίζουν ως άτομα. 

5. Υπηρεσίες προστασίας για ασυνόδευτους ανήλικους πρόσφυγες
Ένα ολοκληρωμένο σχέδιο για την προστασία των ανήλικων ασυνόδευτων προσφύγων κατά τη διάρκεια αυτής της κρίσιμης περιόδου, θα πρέπει να συμπεριλαμβάνει την παροχή εκτάκτων υπηρεσιών τόσο από κυβερνητικές υπηρεσίες, όσο και από μη-κυβερνητικες οργανωσεις. Αυτά τα προσωρινά μέτρα θα πρέπει να κοινοποιούνται σαφώς από μια κεντρική αρχή σε όλους τους σχετικούς φορείς. Θα πρέπει να συντονιστεί μια εκστρατεία ενημέρωσης που θα εστιάζεται σε αυτόν τον ευάλωτο πληθυσμό και θα τους καθοδηγεί στο πως θα αποκτήσουν πρόσβαση στις σε υπηρεσίες προστασίας. Η βοήθεια έκτακτης ανάγκης για τους άστεγους νέους πρόσφυγες θα πρέπει να περιλαμβάνει πρόσβαση σε εγκαταστάσεις με ντουζιερες και τουαλετες για σωστό πλύσιμο και μπάνιο, καθώς και τη διανομή σαπουνιού και αλκοολούχου αντισηπτικού στους άστεγους νέους, που διατρέχουν κίνδυνο επιμόλυνσης από τον νέο κορωνοϊό καθώς και άλλες ασθένειες κατά τη διάρκεια αυτής της περιόδου.

Για περισσότερες πληροφορίες:  
Κατερίνα Βουτσινά, Υπεύθυνη Επικοινωνίας  
+306944994477 | voutsina@faros.org.gr  
Ακολουθήστε μας στα social media:  
https://www.facebook.com/farosgreece  
https://twitter.com/farosgreece