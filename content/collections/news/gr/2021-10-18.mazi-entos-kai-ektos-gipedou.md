---
id: ac9a97d9-80ab-430a-9e73-f93a8fde7788
origin: 52273beb-c3ce-4f11-9267-0896e210a094
title: 'Μαζί εντός και εκτός γηπέδου'
shorttitle: 'Για ποιο λόγο το ποδόσφαιρο;'
teaser: 'Το ποδόσφαιρο αποτελεί κάτι πολύ περισσότερο από μια ψυχαγωγική δραστηριότητα για εκείνους που συμμετέχουν στις εβδομαδιαίες προπονήσεις που οργανώνει το Κέντρο Ημέρας του Φάρου.'
updated_by: c0031c84-ff26-433a-9890-6a5746f15dc6
updated_at: 1650364369
---
Το ποδόσφαιρο αποτελεί κάτι πολύ περισσότερο από μια ψυχαγωγική δραστηριότητα για εκείνους που συμμετέχουν στις εβδομαδιαίες προπονήσεις που οργανώνει το Κέντρο Ημέρας του Φάρου. Πρόκειται για μια δραστηριότητα που φέρνει κοντά τους ανθρώπους ανεξαρτήτως εθνικότητας, προέλευσης, ή νομικής υπόστασης. Κοιτώντας λίγο πιο προσεκτικά, πέρα από την ομάδα που κερδίζει, βλέπουμε ότι συμβαίνουν μοναδικά πράγματα, όπως η επίλυση διενέξεων χωρίς βία, κοινωνική ενδυνάμωση και ένωση των νεαρών προσφύγων. Όσο πιο προσεκτικά κοιτάζουμε, τόσο περισσότερο διακρίνουμε τις θεραπευτικές ιδιότητες της ομάδας που φέρνει κοντά τους ανθρώπους, αυξάνει τον συναισθηματικό έλεγχο και βελτιώνει την διάθεση και την αυτοεκτίμηση.

Γίνεται όλο και πιο ξεκάθαρο ότι το ποδόσφαιρο μπορεί να αποτελέσει μέσο προώθησης της υγιούς αυτοεκτίμησης και της θετικής στάσης. Όσοι έχουν υποστεί τραυματικές εμπειρίες μπορούν να βρουν ευκαιρίες για ανάρρωση στα πλαίσια του ομαδικού πνεύματος  που προσφέρεται από την ομάδα που συντονίζει τη δραστηριότητα.

Για τη νεολαία αποτελεί μια διέξοδο από την πραγματικότητα της καθημερινής ζωής, καθώς και μια ευκαιρία για να διασκεδάσουν, αλλά φυσικά και είναι πολύ περισσότερα από αυτό. Είναι μια ευκαιρία για να δικτυωθούν και να δημιουργήσουν νέες κοινωνικές επαφές για να βρουν ενήλικους μέντορες, να αλληλεπιδράσουν με τους συνομήλικους τους και να γίνουν μέλη μιας κοινότητας που οι νέοι χρειάζονται για να επιβιώσουν.

Εκτός γηπέδου, το Κέντρο Ημέρας του Φάρου στηρίζει ασυνόδευτα προσφυγόπουλα που ζουν μόνα τους στην Αθήνα. Όταν έρχονται στο κέντρο, συναντούν μια ομάδα έμπειρων εργαζομένων σε δραστηριότητες νεολαίας, καθώς και επαγγελματίες κοινωνικούς λειτουργούς, οι οποίοι είναι έτοιμοι να τους προσφέρουν φαγητό και ρούχα και να τους βοηθήσουν στο επόμενο βήμα τους προς την μακροπρόθεσμη βοήθεια. Ωστόσο, απόλυτη προτεραιότητά μας είναι να βοηθήσουμε αυτούς τους νέους να αισθάνονται λιγότερο μόνοι. 

Ξεκινήσαμε με το ποδόσφαιρο και αυτό μόνο η αρχή.