---
id: 271b983b-8290-42d1-a6dc-64428ca4f580
origin: 94f1cc78-6d0d-4701-9473-d0d479138c12
title: 'Νέα συνεργασία με τη Samsung Electronics Hellas'
shorttitle: 'Συνεργασία με Samsung Electronics Hellas'
teaser: 'Η Samsung Electronics Hellas δώρισε γενναιόδωρα 10 συσκευές smartphone Samsung Galaxy A22, δίνοντας έτσι την ευκαιρία να δημιουργήσουμε μια καινοτόμο προσέγγιση στην διδασκαλία μαθημάτων και μια μοναδική εμπειρία μάθησης για τους συμμετέχοντες μας.'
updated_by: c0031c84-ff26-433a-9890-6a5746f15dc6
updated_at: 1643590740
---
Στο πλαίσια του εκπαιδευτικού μας προγράμματος Horizon, παρουσιάστηκε μια συναρπαστική ευκαιρία να δοκιμάσουμε μια νέα προσέγγιση στη διαδικτυακή και φυσική αγωγή, χάρη στη νέα μας συνεργασία με τη Samsung Electronics Hellas.

Η Samsung Electronics Hellas δώρισε γενναιόδωρα 10 συσκευές smartphone Samsung Galaxy A22, δίνοντας έτσι την ευκαιρία να δημιουργήσουμε μια καινοτόμο προσέγγιση στην διδασκαλία μαθημάτων και μια μοναδική εμπειρία μάθησης για τους συμμετέχοντες μας. Όπου και αν διεξάγεται το εργαστήριο, οι συμμετέχοντες μπορούν πλέον να συνδεθούν με τους εκπαιδευτές του κέντρου μας, από διαφορετικές γεωγραφικές τοποθεσίες και να δουν (σε πραγματικό χρόνο) να παράγονται τα σχέδιά τους. Τα Samsung Galaxy A22 επιτρέπουν σε όλους τους μαθητές να έχουν μια σταθερή ευκαιρία συμμετοχής στην τάξη και μια συνεπή μαθησιακή εμπειρία.

Μαζί με τους συνεργάτες μας στο MIT (D-Lab) συνεχίζουμε να βελτιώνουμε το πρόγραμμα «Toolbox» για να αντιμετωπίσουμε ορισμένους από τους περιορισμούς που μας δημιούργησε η πανδημία COVID-19. Αυτά τα εργαστήρια παρέχουν μια εξαιρετική ευκαιρία στους νέους πρόσφυγες να εκτεθούν σε νέες ιδέες, νέες τεχνολογίες και ελπίζουμε να αποτελέσουν το σημείο εκκίνησης για ένα λαμπρότερο μέλλον.

Είμαστε ενθουσιασμένοι που βλέπουμε τι άλλο μπορεί να κάνει αυτή η συνεργασία για τους ασυνόδευτους και πρόσφυγες νέους στην Ελλάδα.