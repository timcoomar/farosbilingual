---
id: 64e345de-ba83-4c7f-87bc-a39dc82c9892
origin: abd9bfb7-6750-4621-9943-1f14075925e9
title: 'Το Ίδρυμα Σταύρος Νιάρχος συνεργάζεται με τον Φάρο για την προστασία των νεαρών άστεγων προσφύγων'
shorttitle: 'Το Ι.Σ.Ν. συνεργάζεται με τον Φάρο'
teaser: 'Έχουμε την τιμή να ανακοινώσουμε την συνεργασία μας με το Ίδρυμα Σταύρος Νιάρχος για την προστασία των άστεγων προσφύγων που βρίσκονται στην Αθήνα. Το Ι.Σ.Ν. στηρίζει το πρόγραμμα streetwork του Φάρου και το Κέντρο Ημέρας του στην Αθήνα.'
updated_by: c0031c84-ff26-433a-9890-6a5746f15dc6
updated_at: 1650361668
---
**Αθήνα** - Έχουμε την τιμή να ανακοινώσουμε την συνεργασία μας με το Ίδρυμα Σταύρος Νιάρχος για την προστασία των άστεγων προσφύγων που βρίσκονται στην Αθήνα. Το Ίδρυμα Σταύρος Νιάρχος στηρίζει το πρόγραμμα streetwork του Φάρου και το Κέντρο Ημέρας του στην Αθήνα.

Τον Φεβρουάριο του 2021 υπήρχαν στην Ελλάδα 3.973 ασυνόδευτα προσφυγόπουλα. Περισσότερα από 900 παιδιά ζούσαν σε «επισφαλείς συνθήκες στέγασης», σύμφωνα με το Εθνικό Κέντρο Κοινωνικής Αλληλεγγύης (ΕΚΚΑ). Ωστόσο, ο πραγματικός αριθμός είναι πολύ μεγαλύτερος.

Η στήριξη των ασυνόδευτων προσφυγόπουλων αποτελεί το επίκεντρο της αποστολής του Φάρου από το 2014. Η ομάδα μας έχει αφοσιωθεί στον εντοπισμό αυτών των παιδιών, προσφέροντάς τους ασφάλεια.

Η συνεργασία μας με το Ίδρυμα Σταύρος Νιάρχος στοχεύει στην ενίσχυση των δραστηριοτήτων που αφορούν άστεγα ασυνόδευτα παιδιά. Η ομάδα streetwork του Φάρου σαρώνει τους δρόμους της Αθήνας αναζητώντας και στηρίζοντας αυτά τα παιδιά, παρέχοντάς τους άμεση βοήθεια, όπως φαγητό, προϊόντα υγιεινής, και στήριξη για στέγαση. Η δράση αυτή συνδέεται με το Κέντρο Ημέρας που βρίσκεται στην Πλατεία Βικτωρίας, το οποίο παρέχει ένα ασφαλές μέρος και εξατομικευμένη στήριξη για άστεγα παιδιά και νέους.