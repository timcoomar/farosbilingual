---
id: 584be01a-5ce1-4769-98cb-0d25775e6d87
origin: 9b900ac4-d966-4cc2-ad9a-baec2e8dfaa6
title: 'Δελτίο Τύπου: Επιχορήγηση Ν.Π. Φάρος για την υλοποίηση του έργου Ξενώνας Φάρος για Ασυνόδευτους Ανηλίκους'
shorttitle: 'Ξενώνας Φάρος για Ασυνόδευτους Ανηλίκους'
teaser: 'Ο Ξενώνας Φάρος βρίσκεται στο κέντρο της Αθήνας, στα Εξάρχεια. Έχει δυναμικότητα 24 ατόμων και φιλοξενεί αγόρια ηλικίας 12 έως 17 ετών.'
updated_by: c0031c84-ff26-433a-9890-6a5746f15dc6
updated_at: 1643292887
---
</br> 
<center><img src="/assets/EMAS-Logo.PNG"></center>
</br> 
Ο Ξενώνας Φάρος βρίσκεται στο κέντρο της Αθήνας, στα Εξάρχεια. Έχει δυναμικότητα 24 ατόμων και φιλοξενεί αγόρια ηλικίας 12 έως 17 ετών. Σε συνεργασία με την Ειδική Γραμματεία Προστασίας Ασυνόδευτων Ανηλίκων, δέχεται παραπομπές για την στέγαση ασυνόδευτων ανηλίκων. 

Ο Ξενώνας στεγάζεται σε ένα νεοκλασικό διώροφο κτήριο, ανακαινισμένο για τις ανάγκες των ασυνόδευτων ανηλίκων, με επιπλέον χώρους στον πρώτο όροφο και στο υπόγειο το οποίο χρησιμοποιείται για την διεξαγωγή εργαστηρίων επαγγελματικής κατάρτισης και προσανατολισμού και άλλων εκπαιδευτικών δραστηριοτήτων.

Βασικός στόχος της λειτουργίας του Ξενώνα Φάρος είναι η διασφάλιση ενός επαρκούς πλαισίου προστασίας και φροντίδας για μία ιδιαίτερα ευάλωτη ομάδα στόχου, όπως είναι τα ασυνόδευτα ανήλικα, και η ομαλή μετάβασή τους στην ενηλικίωση, με σεβασμό στην ζωή, την επιβίωση και ανάπτυξη του παιδιού, όπως και την διαφορετικότητα του καθενός. 

Οι αρχές και οι διαδικασίες που ακολουθούνται διασφαλίζουν την ελευθερία κίνησης και έκφρασης, το σεβασμό στην αξιοπρέπεια, την αναγνώριση της ατομικής αξίας, την κατοχύρωση της ανεξαρτησίας, το βέλτιστο συμφέρον του παιδιού, η δυνατότητα επιλογής και παροχής ευκαιριών, και η ανάπτυξη ικανοτήτων σε κάθε έκφανση της ζωής του κάθε παιδιού, εντός και εκτός δομής.