---
id: 38e750c7-61af-47dc-a51d-fb613f59b63d
origin: 82f206b5-5327-4619-83ed-19a127dde5fb
title: 'Οι “εργαλειοθήκες” του Φάρου: Μία λύση για εξ αποστάσεως εκπαίδευση για τους πρόσφυγες'
shorttitle: 'Η διαδικτυακή μάθηση πλέον έγινε εύκολη'
teaser: 'Η Covid-19 επέφερε καταστροφικές συνέπειες σε παιδιά και νέους πρόσφυγες σε όλο τον κόσμο. Στην Ελλάδα, αρκετοί πρόσφυγες μαθητές έχασαν την πρόσβαση σε απαραίτητες υπηρεσίες και η πλειοψηφία τους είχαν ελάχιστη ή μηδαμινή πρόσβαση στην εκπαίδευση.'
updated_by: c0031c84-ff26-433a-9890-6a5746f15dc6
updated_at: 1650365818
---
Η Covid-19 επέφερε καταστροφικές συνέπειες σε παιδιά και νέους πρόσφυγες σε όλο τον κόσμο. Στην Ελλάδα, αρκετοί πρόσφυγες μαθητές έχασαν την πρόσβαση σε απαραίτητες υπηρεσίες, και η πλειοψηφία των νέων προσφύγων είχαν ελάχιστη ή μηδαμινή πρόσβαση στην εκπαίδευση.

Τον Μάρτιο του 2020, η ομάδα του Horizon άμεσα προσάρμοσε το πρόγραμμά της κάνοντάς το αποκλειστικά διαδικτυακό. Για να εφαρμοστεί όμως αυτό, πολλά θέματα πρωτίστως έπρεπε να διευθετηθούν, αφού σε πολλούς νέους πρόσφυγες λείπει ο απαραίτητος (βασικός) σχολικός εξοπλισμός και υλικά, που χρειάζονται για τη συμμετοχή τους στα μαθήματα και τις εργασίες.

Η λύση που δώσαμε στο πρόβλημα ήταν τα Σετ Εργαλείων (για μεμονωμένα άτομα) και οι Εργαλειοθήκες (για καταφύγια με 10-25 μαθητές) του Horizon, σε συνδυασμό με μια σειρά διαδικτυακών μαθημάτων. Όλα αυτά τα Σετ Εργαλείων και οι Εργαλειοθήκες έχουν κατασκευαστεί σε συνεργασία με το ΜΙΤ D-Lab και αποτελούν έναν εύκολο και συνάμα πολύ αποτελεσματικό τρόπο συμμετοχής των νέων στα μαθήματα από τον τόπο κατοικίας τους, που ήταν απαραίτητο να γίνει μέσα στο 2020-2021 λόγω της απαγόρευσης μετακινήσεων. 

**Οι Εργαλειοθήκες περιέχουν εξοπλισμούς και υλικά που βοηθούν τους μαθητές με την:**

* Παραγωγή ιδεών και κατασκευή βασικών πρωτότυπων (μοντελοποίηση με βάση το σκίτσο)
* Κατασκευή μασκών (υφάσματα, μοτίβο και εξοπλισμός)
* Εκμάθηση απλών τεχνικών τεχνικού σχεδίου
* Κατασκευή βασικών ηλεκτρονικών έργων
* Κατασκευή βάσεων τηλεφώνου από ξύλο
* Δημιουργία βίντεο τεχνικής stop-motion

**Είπαν για τις Εργαλειοθήκες του Φάρου:**

*«Η Εργαλειοθήκη είναι μια πρωτότυπη ιδέα! Κατάφερε με επιτυχία να ενθαρρύνει και να παρακινήσει τους νέους μέσα στην πανδημία».*

Ντάνια, Εκπαιδευτικός, καταφύγιο Ελληνικού Ερυθρού Σταυρού για ασυνόδευτους ανήλικους