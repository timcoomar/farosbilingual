---
id: 970a7280-5fb9-4694-a445-90f7564e92fb
origin: c4b91207-c9ce-4b14-b07b-6c6629f127fc
updated_by: 5eb7e72e-e580-4a8d-81c6-51acd7db6565
updated_at: 1622004903
---
Οι αιτούντες άσυλο και οι πρόσφυγες στην Ελλάδα έχουν πλήρη πρόσβαση στην αγορά εργασίας. Ωστόσο, χρειάζονται βοήθεια ώστε να ξεπεράσουν εμπόδια, που συνήθως αφορούν το ελληνικό Δημόσιο και τις υπηρεσίες του οι οποίες σχετίζονται με την απασχόληση. Οι πρόσφυγες εργάζονται συνήθως σε επαγγέλματα με χαμηλές απολαβές σε τομείς, όπως η φιλοξενία και ο τουρισμός, οι πωλήσεις και οι υπηρεσίες, αλλά και ως τεχνίτες. Η είσοδός τους στην αγορά εργασίας είναι δύσκολη - εξαιτίας της πρόσφατης οικονομικής κρίσης - αλλά και λόγω της έλλειψης πρόσβασης στην επίσημη εκπαίδευση και στην κατάρτιση στο χώρο εργασίας, μέσω προγραμμάτων πρακτικής άσκησης. Οι πρόσφυγες προσελκύονται συνήθως στην άτυπη αγορά εργασίας για διάφορους λόγους και παραμένουν αποκλεισμένοι από τα εργασιακά τους δικαιώματα και την πλήρη ένταξή τους στην κοινωνία. Οι Έλληνες εργοδότες από μεριάς τους βλέπουν πολλά εμπόδια στην απασχόληση των προσφύγων. Η ελληνική γλώσσα - και η αδυναμία χρήσης της - είναι ένα από τα πιο σημαντικά. Οι πρόσφυγες αναγνωρίζουν μεν τα εμπόδια, αλλά δεν είναι σε θέση να επιτύχουν τους στόχους τους και να αξιοποιήσουν τα ταλέντα τους. 

Η μελέτη μας, **“An Abundance of Unleashed Potential”**, βασίζεται στην εμπειρία πολλών φορέων στην Ελλάδα και παρέχει μια σύνοψη όλων των εμποδίων που έχουν να αντιμετωπίσουν οι πρόσφυγες. Συχνά, τα εμπόδια αυτά οδηγούν σε χαμένες ευκαιρίες για τους νεαρούς προσφύγων. Ελπίζουμε ότι αυτή η έρευνα θα ανοίξει τη σημαντική συζήτηση γύρω από τις δυσκολίες που αντιμετωπίζουν οι υπήκοοι τρίτων χωρών και οι πρόσφυγες ως προς την πρόσβασή τους στην ελληνική αγορά εργασίας. Θα θέλαμε να ενθαρρύνουμε τους συνεργάτες μας και άλλες ΜΚΟ να βοηθήσουμε τους επωφελούμενούς τους όχι μόνο να εργαστούν, αλλά και να βρουν σκοπό και αποδοχή στην κοινωνία υποδοχής τους, επηρεάζοντάς την προς το καλύτερο. 

Μπορείτε να κατεβάσετε ένα αντίγραφο της μελέτης εδώ: [An Abundance of Unleashed Potential](https://faros.org/site/themes/faros2019/assets/anabundanceofunleashedpotential.pdf)